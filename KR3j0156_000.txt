# -*- mode: mandoku-view; -*-
#+TITLE: 雨航雜錄
#+DATE: 2015-08-24 23:25:26.961812
#+PROPERTY: ID KR3j0156
#+PROPERTY: BASEEDITION WYG    
#+PROPERTY: JUAN 提要
<pb:KR3j0156_WYG_000-1a>¶
欽定四庫全書　　　　　子部十¶
　雨航雜録　　　　　　　雜家類三(雜說之屬/)¶
　　提要¶
　　　　(臣/)等謹案雨航雜録二卷明馮時可撰時可¶
　　　　字敏卿華亭人隆慶辛未進士官至湖廣布¶
　　　　政使司參政是書上卷多論學論文下卷多¶
　　　　記物産而間渉雜事隆萬之間士大夫好為¶
　　　　髙論故筆記説部往往滉漾自恣不軌于正¶
<pb:KR3j0156_WYG_000-1b>¶
　　　　時可獨持論篤實言多中理如言漢人之於經¶
　　　　臺史之測天也不能盡天而觀象者莫能廢¶
　　　　宋人之於學規矩之畫地也不能盡地而經¶
　　　　野者莫能違又曰子静之求心而其徒棄經¶
　　　　典紫陽之窮理而其徒泥章句非教者之過¶
　　　　學者之失也又曰宋儒之於文也嗜易而樂¶
　　　　淺於論人也喜核而務深於奏事也貴直而¶
　　　　少諷皆平心静氣之談其論王世貞悲歌碣¶
<pb:KR3j0156_WYG_000-2a>¶
　　　　石虹髙下擊筑咸陽日動揺句以為近於匠¶
　　　　作而逺自然正其一病又引徐叔明語論世¶
　　　　貞為人作傳誌極力稱譽如膠庠試最乃至¶
　　　　微細事而津津數語此非特漢以前無是即¶
　　　　唐宋人亦無此陋識亦皆有見惟其論十三¶
　　　　經注疏立而西京諸儒之訓亡未免失之過¶
　　　　髙偶涉當時習尚耳乾隆四十三年六月恭¶
　　　　校上¶
<pb:KR3j0156_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
